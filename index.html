<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <!-- Collega il file CSS esterno -->
    <link rel="stylesheet" href="index.css">
    <title>Acknowledgements</title>
</head>
  
<body>
<p style="font-family:'Computer Modern'">

Ringraziamenti

Questa è la sezione in cui smetterò di scrivere in terza persona singolare e parlerò apertamente. Sarò forse un po' intimo, ma assolutamente senza peli sulla lingua.
La prima persona che ringrazio è sicuramente mia madre, per avermi spinto ad intraprendere la carriera universitaria e a sostenere finanziariamente i miei studi fino a quando non ho raggiunto l'indipendenza economica. Hai dubitato più volte della mia felicità, e non nascondo che è stato un percorso davvero difficile, ma se avessi la possibilità di tornare indietro, non cambierei una virgola.
Ringrazio i membri della vecchia 010 Vitto, Sciamma, Boraz (si chiama Francesco), Eski, Dave, Ludo, Todo, Nico, il Petru, Filmon ed EdoC, per i caffè, i pomeriggi passati insieme a studiare e gli sketch che ci raccontiamo ancora oggi. È merito anche vostro se sono riuscito a passare gli esami e a finire questo percorso.
Ringrazio gli amici e i colleghi con cui ho avuto modo di condividere la mia carriera universitaria ma anche pezzi importanti della mia vita.
Ringrazio anche chi mi ha permesso di crescere e mi ha fatto capire il valore delle persone che ho intorno e di quelle che non meritano il mio tempo.
Questo lavoro lo dedico a me stesso e a tutti quei ragazzi e ragazze che hanno dovuto lottare ogni giorno contro se stessi, per superare le difficoltà che la vita poneva loro davanti, e che ne sono sempre usciti vittoriosi, seppur sfiniti. Grinta ne avete da vendere. Sfoderatela, siate più cattivi e fatevi rispettare. Amate anche voi stessi.

\raggedleft\textit{Ad Astra Per Aspera.}
</p>
</body>
</html>
